Mijn rol - in en voor de (podium)kunsten sector - is een beweeglijke. In de veelheid van werkzaamheden, partners en ideeÃ«n richt ik mij voortdurend op veranderende werkpraktijken. In de verscheidenheid van samenwerkingen heb ik in de afgelopen jaren een praktijk opgebouwd die zich kenmerkt door een doorlopend bevragende houding. Dit leidt steeds meer tot nieuwe vormen van partnerschappen, andere perspectieven op manieren van organiseren, flexibiliteit in het denken binnen projecten en processen en het onderzoeken van een telkens veranderende relatie van kunst tot de samenleving.
