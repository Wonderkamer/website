### Sfeer

Wij hechten aan een prettige sfeer waarin je goed kunt werken. Daarom hebben we met elkaar afgesproken dat er in de hoofdruimte geen gelegenheid is om te bellen. Uiteraard is het aannemen van een telefoontje geen probleem, maar voor langer overleg zijn onze twee overleg ruimten. Deze kun je inplannen via onze [Kalender](https://calendar.google.com/calendar/embed?src=c_sg2m79p89oclt69hofs7r52lgc@group.calendar.google.com&ctz=Europe/Amsterdam).

### Reglement Wonderkamer

Wij, de mensen van ‘de Wonderkamer’, willen een ontspannen, professionele, ongedwongen, vrolijke, inspirerende werkplek bieden waar je graag komt. In de eerste plaats om in alle rust te werken, maar ook om elkaar te ontmoeten, te ondersteunen en kennis en ideeën uit te wisselen.

Er is geen recept om de perfecte werkplek te creëren, maar een aantal simpele afspraken vergemakkelijken het samenwerken en de omgang met elkaar in de Wonderkamer.

##### Algemeen

- **Werksfeer**: zorg in de werkruimte voor een goede werksfeer waarin in stilte en geconcentreerd gewerkt kan worden. Introducees (vrienden, werkrelaties, familie) zijn welkom in de overlegkamers en tijdens de lunch in de werkruimte aan de eettafel.

- **Overleg** Gebruik voor bel en video overleg de overlegruimtes, gang of buitenruimte. Boek de overlegruimtes via de Wonderkamer agenda en houd rekening met elkaar.
  Dus liever niet langer dan 2,5 uur per blok en beperk lang vooruit plannen.

- **Even weg**: Als je even het pand verlaat en er verder niemand aanwezig is sluit dan de voorramen en doe de tussendeur op slot.

- **Servies**: Ruim je gebruikte serviesgoed bij vertrek op. In de vaatwasser of schoon op het afdruiprek. Niet op je bureau, het aanrecht of in de gootsteen.

- **Etenswaar**: Eet- en drinkwaar in de keuken en koelkast zijn voor ieders gebruik, tenzij er een naam op staat. Is het voor persoonlijk gebruik plak er dan een label op. Zie je waar over datum gooi het dan weg.

- **Afval**: Sorteer afval naar glas, plastic, papier, compost en overig. Wissel volle vuilniszakken en gooi de volle vuilniszak weg in de juiste container.

##### Afsluiten

- Zet het koffieapparaat uit.
- Maak de melkschuimer schoon.
- Zet de vaatwasser aan als deze is gevuld met vuile vaat.
- Doe de ramen (voor en achter) dicht én op slot.
- Zet de verwarming uit / op 12 graden.
- Doe de verlichting uit.
- Doe de tussendeur en de tuindeur op slot.
- Doe de lichten op de gang uit. Het lampje bij de meterkast blijft altijd aan.
- Doe de voordeur op het slot na zes uur ‘s avonds!
